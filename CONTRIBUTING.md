# Loyihaga Hissa Qo'shish Qoidalari

---

Bu loyiha **O'zbek tilidagi** izohli texnik atamalar lug'atini yaratishga qaratilgan.


## Loyihaning asosiy maqsadi nima?
Asosiy maqsad texnik manbalarni ingliz tilidan o'zbek tiliga o'girayotganlar uchun qulay atamalar manbasini yaratish. Tarjimon har gal yangi inglizcha iboraga duch kelganda, "bu qanday bo'larkan" deb vaqtini isrof qilmasdan, bizning lug'atdan foydalansin. Agar topolmasa, unda PR orqali tarjima qilinishi kerak bo'lgan so'zlar ro'yxatiga qo'shsin. Undan ham yaxshisi, o'zi tarjima qilib o'z hissasini qo'shsin.

## Atamani tanlashda qanday qoidalar bor?
Atama quyidagi qoidalarning aksariga mos kelishi kerak:
- O'zbek tilining ichki qobiliyatlari asosida yaratilgan
- Atama o'zi ta'riflayotgan mazmunga mos keladi
- Atama o'ziga aloqador yoki birga ishlatiladigan so'zlar bilan uyg'unlikda qo'llana oladi
- Atama bir mazmunni mustaqil va noyob tarzda ifodalaydi
- Qisqa atama uzun atamadan afzalroq
- Uzun ammo ma'noli atama qisqa ma'nosiz atamada afzalroq
- Inglizcha atama boshqa chet tildagi atamadan afzalroq (kompyuter sohasidagi atamalar ko'pincha ingliz tilida paydo bo'lishi bilan bo'gliq)

## Qanday atamalar ma'qul emas?
- Chet tildan ko'r-ko'rona ko'chirilgan
- Chet tildan ko'r-ko'rona tarjima qilingan (ya'ni surjik)
- Bir necha atama uchun birday qo'llaniladigan (masalan, turkchadagi go'zal so'zi. Ularda hamma narsa go'zal bo'lishi mumkin. Ovqat ham go'zal, odam ham go'zal, manzara ham go'zal, ob-havo ham go'zal)

## Nega izoh, birga-bir so'z lug'ati bo'lsa bo'lmaydimi?
Atamalarga izoh berishning birlamchi maqsadi, o'sha atamaning qanday qo'llanishini ko'rsatib berish. Atama muallifi, o'sha atamani o'zi ishlatganda qanchalik muvaffaqiyatli chiqqanini seza oladi.

Izohlarning boshqa tarjimonlar uchun ham foydasi bor. Ular izohlar orqali atamalar qanday ishlatilishini ko'rishlari mumkin.

Undan tashqari, izoh sahifasida aloqador, birga qo'llaniladigan atamalar ro'yxati ham beriladi. Masalan, **Array/Tizma** atamasining muqobiliga izoh yozganimizda, unga yaqin, yoki aloqador bo'lgan index, iterate over an array, associated arrays, maps kabi atamalarning o'zbekcha muqobillari ham keltiriladi.


## Atamaga e'tirozim bor
Barcha e'tiroz, qo'llov, munozara GitHub PR sahifasi orqali bo'lishiladi. Bu barcha fikrlarni bir yerga jamlash va tarixiy qayd uchun xizmat qiladi.

